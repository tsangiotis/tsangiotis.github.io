---
title: Surely You're Joking, Mr. Feynman!
author: Richard Feynman
rate: 3
year: 2022
layout: book
---

![](/images/books/2022/2022-3.jpg)

Ο Richard P. Feynman, φυσικός και κάτοχος βραβείου Nobel είναι τουλάχιστον πνευματώδης.

Το βιβλίο είναι γραμμένο από τον ίδιο.

Review: ★★★

Ο Feynman είναι απόδειξη ότι όταν ξέρεις να λες καλές ιστορίες μπορείς να πας πολύ μακριά. Κατά δηλώσεις της περιόδου στο Caltech οι φοιτητές κρέμονταν από τα χείλη του. Πολλοί συνάδελφοι τον φθονούσαν.

Έχει όντως απίστευτες ιστορίες από το Los Alamos (Manhattan project - Ατομική βόμβα) έως τη Βραζιλία. Παρουσιάζεται ένας ιδιαίτερα περίεργος τύπος. Έχει καυγάδες και κατακτήσεις σε μπαρ, βάζει στοιχήματα με στρατιωτικούς, ανοίγει απόρρητα ερμάρια για να αφήσει σημειώματα και λέει καλά την ιστορία μετά.

Όταν φτάνω να συμπαθώ κάποιον χαρακτήρα και ιδιαίτερα όταν μιλά για λογαριασμό του σπεύδω να ρίξω μια ματιά στα ψεγάδια.

Ο Feynman έκανε ό, τι ήθελε όταν το ήθελε. Προσπαθούσε να ικανοποιήσει την περιέργεια του. Αυτό είναι κοινό στους ιδιαίτερους ανθρώπους και συχνά εξοργίζει τον κόσμο γύρω τους. Κοιμόταν με φοιτήτριες και υπονοείται στη σελίδα του στη wikipedia ότι κοιμήθηκε και με τη γυναίκα φίλου του. Όμως δεν είναι ο πρώτος που έκανε τα παραπάνω. Μάλιστα οι ιστορίες αυτές περνάνε και στα βιβλία του. 

Κατηγορήθηκε για σεξισμό ιδιαίτερα για το κεφάλαιο *You Just Ask Them?* του βιβλίου αυτού. Εκεί ο ιδιοκτήτης του μπαρ όπου σύχναζε του λέει ότι ένας τρόπος υπάρχει για να φύγει με το κορίτσι από το μπαρ. *Να μην την κεράσει τίποτα έως ότου τη ρωτήσει αν θα κοιμηθεί μαζί του και έχει πειστεί ότι δεν του λέει ψέματα*, καθιστώντας την όλη συνάντηση σε ένα απλό αλισβερίσι.

Κατά τον Feynman τα παραπάνω ήρθαν ως προσπάθεια κορεσμού της περιέργειας του τουλάχιστον όπως προκύπτει από την αφήγηση του. Θεωρώ τουλάχιστον αφελές να θεωρήσουμε ότι το περιεχόμενο δεν έχει εμποτιστεί με μπόλικο ρομαντισμό.

Έπειτα στράφηκα στο επιστημονικό του έργο.

O Feynman είναι από τους σημαντικότερους θεωρητικούς φυσικούς που έχουν υπάρξει. Η συνεισφορά του στην κβαντομηχανική και την κβαντική ηλεκτροδυναμική έδωσαν εργαλεία για αλματώδη πρόοδο στον τομέα.

Το περιοδικό Physics World (Δεκέμβριος 1999), διεξήγαγε ένα γκάλοπ για να εξάγει μία λίστα με τους 10 σημαντικότερους φυσικούς στην ιστορία και ο Feynman ήταν 7ος πριν τον Dirac και μετά τον Γαλιλαίο.

Λίγες αναφορές βρήκα που θεωρούν τον Feynman υπερτιμημένο και πολλές από αυτές είχαν σκοπό την [ανύψωση άλλων επιστημόνων](https://www.theatlantic.com/magazine/archive/2000/07/the-jaguar-and-the-fox/378264/) της εποχής όπως του συνεργάτη του στο Los Alamos, Murray Gell-Mann.

Σε τελική ανάλυση το βιβλίο είναι τουλάχιστον διασκεδαστικό.

Highlights:

-   Manhattan project και παραβίαση κλειδαριών
-   Cargo cult science
-   Μαθηματικά κόλπα
